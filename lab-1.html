<!DOCTYPE HTML PUBLIC "-//W3C//DTD HTML 4.0 Transitional//EN">

<html>
<head>
<meta http-equiv="Content-Type" content="text/html; charset=UTF-8">
<link rel="stylesheet" type="text/css" href="style.css">
<title>Programowanie rozproszone w Javie - technologia RMI</title>
</head>


<body>

<h1>RMI - ćwiczenie pierwsze</h1>

<B>Implementacja klienta i serwera Echo</b>

<p>Celem tego podstawowego ćwiczenia jest zrozumienie sposobu
projektowania i implementacji prostych aplikacji działających w oparciu
o technologię <i>RMI</i>. Poszczególne punkty tłumaczą jak zaprojektować
interfejs obiektu wywoływanego zdalnie, jak zaimplementować
serwer tego obiektu oraz w jaki sposób łączyć sie z tym serwerem z programu
klienta RMI.</p>


<p>Poniższe ćwiczenie wykorzystuje JDK 1.6. Wersja dla JDK 1.4 jest 
dostępna <a href=sdk14/lab-1.html>tutaj</a></p>

<h2>Definicja interfejsów</h2>

<p>Na początku definiujemy interfejs jakiego będzie używał serwer RMI.
Będzie to bardzo prosta aplikacja <i>odbijająca</i> napis do nadawcy.</p>

<p>Metody, które mogą być wywoływane zdalnie, należy zdefiniować
w interfejsie dziedziczącym z interfejsu (rozszerzającym
interfejs) <font class=title>java.rmi.Remote</font>. Co więcej, każda z tych metod
musi zgłaszać wyjątek <font class=title>java.rmi.RemoteException</font>
z uwagi na fakt, że jej wywołanie następuje zdalnie.</p>

<p class=command>
public interface Echo extends <b>Remote</b> {<br>
&nbsp;&nbsp;String reply(String s) throws <b>RemoteException</b>;<br>
}
</p>

<p>Kompletny plik z definicją interfejsu:
<a href="src/echo/Echo.java">Echo.java</a>.</p>



<h2>Implementacja serwera Echo</h2>

<p>
W czasie implementacji serwera w technologii RMI należy pamiętać
o następujących warunkach:
<ol>
<li>Klasa serwera musi implementować zdefiniowany wyżej interfejs
oraz dziedziczyć z klasy
<font class=title>java.rmi.server.UnicastRemoteObject</font>

<p class=command>
public class EchoServer extends <b>UnicastRemoteObject</b> implements Echo
</p>

<li>Konieczny jest konstruktor, nawet jeżeli nie wykonuje on niczego,
ze względu na wspomnianą deklarację zgłaszania wyjątku

<p class=command>
public EchoServer() <b>throws RemoteException</b> {<br>
}
</p>

<li>Następnie należy zaimplementować metodę zadeklarowaną w interfejsie.
Ponieważ ma być to <i>echo</i>, dlatego metoda po prostu zwraca bez zmian
to, co otrzymała jako argument. Aby potwierdzic fakt wywołania metody
wypisujemy komunikat

<p class=command>
public String reply(String s) {<br>
&nbsp;&nbsp;System.out.println("EchoServer: odebrana wiadomosc "+s);
&nbsp;&nbsp;return s;<br>
}
</p>

<li>Na początku metody <b>main()</b> tworzymy obiekt
<b>SecurityManager</b>, który będzie decydował, jakie uprawnienia
będzie miała aplikacja, która jest dostępna z zewnątrz. W przypadku
RMI dobrze jest skorzystać z poręcznego
<font class=title>java.rmi.RMISecurityManager</font>

<p class=command>
public static void main(String[] args) {<br>
&nbsp;&nbsp;System.setSecurityManager(new RMISecurityManager());<br>
...
</p>

<li>Po utworzeniu obiektu serwera, musimy go wpisac do rejestru RMI. 
Obiekt w rejestrze zawsze figuruje pod pewną nazwą - podajemy ją w 
tym wypadku w linii poleceń. Pod taką nazwą klient będzie mógł uzyskać 
referencję do obiektu serwera. Statyczna metoda 
<font class=title>LocateRegistry.getRegistry()</font> obiektu 
<font class=title>java.rmi.registry.LocateRegistry</font> pozwala
uzystać referencje do rejestru RMI (obiekt 
<font class=title>java.rmi.registry.Registry</font>).

<p class=command>
String name = args[0];<br/>
try {<br/>
&nbsp;&nbsp;EchoServer server = new EchoServer();<br/>
&nbsp;&nbsp;Registry registry = LocateRegistry.getRegistry();<br/>
&nbsp;&nbsp;registry.<b>rebind</b>(name, server);<br/>
&nbsp;&nbsp;System.out.println("EchoServer: zarejestrowalem sie");<br/>
} catch (Exception e) {<br/>
&nbsp;&nbsp;System.err.println("EchoServer wyjatek: " + e.getMessage());<br/>
&nbsp;&nbsp;e.printStackTrace();<br/>
}
</p>            
</ol></p>

<p>Kompletny plik z implementacją serwera Echo:
<a href="src/echo/EchoServer.java">EchoServer.java</a>, <a href="src/echo/sm/EchoServer.java">EchoServer.java ze zdefiniowaniem uprawnien aplikacji</a>.</p>

<h2>Implementacja serwera Echo bez dziedziczenia z <b>UnicastRemoteObject</b></h2>

<p><b>Pytanie:</b> jakie sa wady rozwiania z dziedziczeniem z  <b>UnicastRemoteObject</b>?</p>

<ol>
<li>W odroznieniu od poprzedniego przykladu konstruktor klasy serwera nie musi rzucać wyjątkiem <b>RemoteException</b></li>
<li>Jeśli klasa nie rozszerza <b>UnicastRemoteObject</b> instancja serwera musi zostać zarejestrowana Java RMI runtime

<p class=command>
EchoServer server = new EchoServer();<br />
Echo stub = (Echo) UnicastRemoteObject.exportObject(server, 0);
</p>
</li>
<li>Pozostałe kroki są identyczne jak w przykładzie dziedziczenia z <b>UnicastRemoteObject</b></li>
</ol>

<h2>Implementacja klienta Echo</h2>

<p>W implementacji klienta trzeba wykonać następujące czynności:
<ol>
<li>Podobnie jak w przypadku serwera zaraz na początku metody <b>main()</b>
powołujemy do życia obiekt <b>RMISecurityManager</b>

<li>Wywołujemy metodę <b>lookup</b> aby uzyskać z rejestru referencję
do obiektu serwera na podstawie nazwy (nazwę tę przekazujemy do programu
klienta także z linii komend). Metoda ta zwraca nam <i>zdalną referencję</i>
do obiektu serwera, którą możemy zrzutować na interfejs <b>Echo</b> (gdyż
wiemy że serwer implementuje ten interfejs). Termin <i>zdalna referencja</i>
fizycznie oznacza zwykłą, lokalną referencję, ale nie do samego obiektu
serwera (który wszak znajduje sie na odległej maszynie) a do instancji <i>stub</i>
serwera. Jak wiemy, stub serwera musi implementować ten sam interfejs <b>Echo</b>
(przez co rzutowanie jest możliwe).

<p class=command>
String host = args[0];<br>
String name = args[1];<br>
Registry registry = LocateRegistry.getRegistry(host);<br>
Echo echo = (Echo) registry.<b>lookup</b>(name);
</p>

<li>Następnie możemy już wywołać metodę <b>reply</b> tak, jak zwykłą
metodę obiektu

<p class=command>
System.out.println(echo.reply(args[2]));
</p>            

</ol></p>

<p>Kompletny plik z implementacją klienta Echo:
<a href="src/echo/EchoClient.java">EchoClient.java</a>, <a href="src/echo/sm/EchoClient.java">EchoClient.java ze zdefiniowaniem uprawnien aplikacji</a>.</p>



<h2>Kompilacja</h2>

<p>Zakładamy, że wszystkie pliki źródłowe mamy w jednym katalogu,
np. /home/user/rmi/echo.
<ol>
<li>Kompilujemy wszystkie trzy pliki źródłowe w zwykły sposób

<p class=command>
	javac *.java
</p>

</ol></p>



<h2>Uruchamianie</h2>
<ol>
<li>Przed uruchmieniem serwera należy zdefiniować uprawnienia,
które będą przysługiwały aplikacji. Ponieważ aplikacja ta ma
korzystać z sieci, dlatego musi miec prawo do otwierania portów
(w szczególności portu <b>1099</b> którego domyślnie używa RMI).
Dodatkowo dostępny port 80 (web server) będzie potrzebny przy kolejnych
ćwiczeniach dotyczących dynamicznego pobierania klas z sieci.
Zapisujemy to w pliku <b><a href="src/echo/sm/java.policy">java.policy</a></b>
w następujący sposób

<p class=command>
grant {<br>
&nbsp;&nbsp;permission java.net.SocketPermission "*:1024-65535", "connect,accept";<br>
&nbsp;&nbsp;permission java.net.SocketPermission "*:80", "connect";<br>
};
</p>

<li>W osobnym shellu uruchamiamy Naming Service (rejestr), poleceniem

<p class=command>
	rmiregistry
</p>

Uwaga! Jezeli otrzymamy błąd w rodzaju:

<b>java.rmi.server.ExportException: Port already in use: 1099</b>

oznacza to, że rejestr jest już uruchomiony na tym komputerze
i nie trzeba go powtórnie uruchamiać.

<li>Uruchomienie serwera wykonujemy jako aplikację javy,
podając dodatkowe opcje
<ul>
<li> <b>-Djava.rmi.server.codebase="URL"</b> wskazuje adres URL do miejsca,
gdzie znajduje się <i>stub</i> obiektu serwera. Jest to informacja potrzebna
dla rejestru, aby mógł przekazać klientom referencje do serwera.
URL może mieć postać <i>"file: ..."</i>. W naszym wypadku powinien on wskazywać
na katalog bieżący (<b>pwd</b>). <font class=title>Uwaga!</font> Jeżeli URL
wskazuje na katalog, wówczas musi być zakończony znakiem <b>/</b>
<li><b>-Djava.security.policy=java.policy</b> wskazuje plik z uprawnieniami. 
</ul>
Jako parametr wywołania podajemy również nazwę, pod jaką chcemy
zarejestrować nasz obiekt w Name Service (np. echo123)

<p class=command>
java -Djava.rmi.server.codebase=file:`pwd`/ EchoServer echo123<br />
java -Djava.rmi.server.codebase=file:`pwd`/  -Djava.security.policy=java.policy EchoServer echo123
</p>

<li>W osobnym terminalu (konsoli) wykonujemy aplikację klienta.
Przekazujemy jej trzy parametry: host oraz nazwę, pod jaką zarejestrowany jest
serwer oraz napis, który ma być przekazany do serwera Echo

<p class=command>
java EchoClient localhost echo123 HelloWorld!<br />
java -Djava.security.policy=java.policy EchoClient localhost echo123 HelloWorld!
</p>

Odpowiedź powinna brzmieć

<p class=command>
    HelloWorld!
</p>
</ol></p>



<h2>Zadanie</h2>

<p>Prosze przerobić przyklad serwera dziedziczącego po <b>UnicastRemoteObject</b> na taki ktore nie potrzebuje tego dziedziczenia.</p>

<p><font class=title>!! Ćwiczenie prosze wykonać dwójkami !!</font> Proszę dodać do serwera drugą metodę (np. dodawanie dwóch liczb)
i zaimplementować odpowiedniego klienta. </p>



<hr>

<i>Tomasz Gubała, Marek Kasztelnik</i>

</body>
</html>
