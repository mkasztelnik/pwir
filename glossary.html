<!DOCTYPE HTML PUBLIC "-//W3C//DTD HTML 4.0 Transitional//EN">

<html>
<head>
<meta http-equiv="Content-Type" content="text/html; charset=UTF-8">
<link rel="stylesheet" type="text/css" href="style.css">
<title>Programowanie rozproszone w Javie - technologia RMI</title>
</head>

<body>

<h1>Podręczny mini-słowniczek pojęć z zakresu RPC i RMI</h1>

<p><font class=title>Uwaga.</font> Wszystkie opublikowane poniżej
objaśnienia są natury mało formalnej. Służą one raczej dobremu
zrozumieniu pojęć niż formułowaniu formalnych i dokładnych definicji.</p>


<h2>Remote Procedure Call (RPC)</h2>

<p class=blue-box><i>Remote Procedure Call</i> jest jednym ze sposobów
(paradygmatów) budowy aplikacji w środowisku rozproszonym i heterogenicznym,
złożonym z komputerów różnej architektury. Istotą tego modelu jest
sprowadzenie zagadnienia komunikacji pomiędzy procesami na odległość do
zwykłego mechanizmu wywoływania procedury. Proces udostępniający taką
procedurę nazywany jest <i>serwerem</i> natomiast proces ją wywołujący
jest <i>klientem</i>. Oprogramowanie pośredniczące
(<i>middleware</i>) typu RPC zazwyczaj dostarcza odpowiednich bibliotek
i narzędzi, które umożliwiają zdalne wywoływanie procedur czy funkcji.
Przykładami standardów opierających się na RPC są Sun RPC, CORBA,
Web Services, DCOM, RMI.
</p>


<h2>Remote Method Invocation (RMI)</h2>

<p class=blue-box><i>Remote Method Invocation</i> to implementacja
środowiska do tworzenia aplikacji rozproszonych w języku Java. RMI jest
oparte na założeniach RPC przeniesionych na grunt programowania
obiektowego. Biblioteka języka Java definiuje i implementuje wszystkie
narzędzia potrzebne do zdalnego wywoływania metod poprzez sieć. W celu
przekazania obiektów na odległość RMI wykorzystuje wewnętrzny protokół
komunikacji sieciowej, JRMP (<i>Java Remote Method Protocol</i>).
</p>


<h2>Serializacja (<i>serialization</i>) obiektu</h2>

<p class=blue-box><i>Serializacja</i> to proces zapisu obiektu w postaci
sekwencyjnego strumienia danych (bajtów). Dzięki takiej transformacji
obiekt można przechowywać w pamięci masowej w prostej postaci tablicy
danych. Serializacja ułatwia też transport obiektu poprzez sieć. Procesem
odwrotnym do serializacji jest <i>deserializacja</i>, czyli odtworzenie
oryginalnego obiektu z jest zapisu w sekwencji bajtów.
</p>


<h2><i>Marshalling</i></h2>

<p class=blue-box><i>Marshalling</i> obiektu jest procesem zbliżonym do
serializacji. Poprzez <i>marshalling</i> rozumie się przekształcenie
obiektu z postaci w jakiej jest przechowywany w pamięci do
<b>jakiejkolwiek</b> postaci pozwalającej przechować go poza pamięcią.
Dla przykładu zapis obiektu w relacyjnej bazie danych także jest procesem
<i>marshallingu</i>. W tym znaczeniu serializacja jest jednym z rodzajów
<i>marshallingu</i>.
</p>


<h2><i>Stub</i> obiektu zdalnego</h2>

<p class=blue-box>Aby ukryć skomplikowany protokół komunikacji umożliwiający
zdalne wywołanie metody, systemy typu RPC stosują tzw. <i>stub</i>y.
Dla każdego obiektu który może być wywołany zdalnie (czyli serwera) generowane
są dwa <i>stub</i>y: jeden właśnie dla serwera a drugi dla klienta. Stub
klienta jest przedstawicielem serwera na odległość, tj. klient <i>de facto</i>
wywołuje operacje używając stub, natomiast ten przekazuje takie wywołanie do
stubu po stronie serwera (w technologii RMI zwanego <i>skeletonem</i>),
który z kolei komunikuje się juz z samym serwerem. Odpowiedź
pokonuje tę samą drogę w odwrotnym keirunku. Stuby są odpowiedzialne za
odpowiedni marshalling obiektów przekazywanych jako argumenty czy
przekazywanych jako odpowiedzi.
Jak widać, cała komunikacja związana ze zdalnym wywołaniem metody odbywa się
tylko pomiędzy stubami.
</p>


<h2><i>Skeleton</i></h2>

<p class=blue-box><i>Skeleton</i> jest obecnie używaną nazwą na stub 
znajdujący się po stronie serwera. Tak więc potocznie pod pojęciem
<i>stub</i> rozumie się <b>zawsze</b> domyślnie <i>stub po stronie klienta</i>
natomiast <i>skeleton</i> oznacza <i>stub po stronie serwera</i>.
W technologii RMI zarówno stub jak i skeleton są generowane automatycznie.
</p>


<hr>

<i>Tomasz Gubała</i>

</body>
</html>
